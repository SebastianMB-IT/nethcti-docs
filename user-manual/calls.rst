========
Chiamate
========

Selezionare il dispositivo predefinito
======================================

Il menù dispositivi consente di selezionare il telefono di default tra quelli presenti nell'account. Se ci sono più telefoni associati, consente di selezionare quale sarà utilizzato per effettuare le chiamate.

Per cambiare il dispositivo:

1) Cliccare sull'icona con una cornetta e cuffie che si trova in alto a destra sulla barra di navigazione
2) Cliccare sul dispositivo che si vuole selezionare come predefinito


Iniziare una chiamata
=====================

1) Trovare il campo di testo "Cerca o Componi..." sulla barra nella parte superiore della pagina
2) Scrivere nel campo di testo il numero che si desidera chiamare
3) Cliccare il bottone verde "Chiama" vicino al campo di testo "Cerca o Componi..."


Iniziare una chiamata utilizzando il pannello Operatore
=======================================================

Primo metodo:
-------------

1) Aprire il tab "Operatori"
2) Aprire il tab di un gruppo del pannello operatore
3) Cercare la persona che si vuole chiamare
4) Verificare che sia disponibile e chiamarlo cliccando sul tasto verde

Secondo metodo:
----------------

1) Aprire il tab "Operatori"
2) Aprire il tab di un gruppo in cui è presente la persona da chiamare
3) Cercare la persona che si vuole chiamare
4) Cliccare sull'icona con tre punti verticali in alto a destra
5) Selezionare "Chiama" per la chiamata vocale

Se la chiamata non dovesse funzionare
-------------------------------------

Verificare se è presente un messaggio d'errore in basso a destra

Funzionalità durante la chiamata
================================

Una volta che è iniziata una chiamata, sarà possibile usare differenti funzionalità

* Mettere in pausa una chiamata:
    (1) Individuare il menù di conversazione che compare in basso a destra durante una conversazione
    (2) Individuare e cliccare il bottone "Pausa" identificato dall'icona con due barre verticali

  Per togliere la pausa, cliccare nuovamente sullo stesso bottone.

* Registrare una chiamata:
    (1) Individuare il menù di conversazione che compare in basso a destra durante una conversazione
    (2) Individuare e cliccare il bottone "Registra" identificato dall'icona con il doppio cerchio

  Per fermare la registrazione, cliccare nuovamente sullo stesso bottone. Sarà possibile riascoltare le chiamate registrate nel tab "Storico"

* Riascoltare la registrazione:
    (1) Recarsi nel tab "Storico"
    (2) Nella lista delle chiamate, selezionare la chiamata interessata
    (3) Se è stata effettuata una registrazione, ci sono tre icone disponibili

    Ogni icona ha una funzionalità diversa:

    - Megafono: ti permette di riascoltare la conversazione
    - Freccia: ti permette di scaricare la registrazione (effettuare il download)
    - Cestino: ti permette di eliminare la registrazione


* Mettere in "Muto" una chiamata:
    (1) Individuare il menù di conversazione che compare in basso a destra durante una conversazione
    (2) Individuare e cliccare il bottone "Muto" identificato dall'icona del microfono

  Per togliere il muto, cliccare nuovamente sullo stesso bottone.


* Parcheggiare una chiamata:
    (1) Individuare il menù di conversazione che compare in basso a destra durante una conversazione
    (2) Individuare e cliccare il bottone "Parcheggia" identificato dall'icona con la lettera P

  Per riprendere una chiamata parcheggiata, andare nella pagina "Parcheggi" cliccando la lettera "P" in alto a destra nella pagina "Operatori"

* Riprendere una chiamata parcheggiata:
    (1) Cliccare l'icona "P" in alto a destra nella sezione "Operatori"
    (2) Viene mostrata la lista di tutti i parcheggi disponibili
    (3) Cliccare il bottone verde sotto la chiamata per riprendere la chiamata parcheggiata
    (4) Rispondere alla chiamata in arrivo, per continuare a parlare con la controparte


* Trasferire una chiamata:
    (1) Individuare il menù di conversazione che compare in basso a destra durante una conversazione
    (2) Individuare e cliccare il bottone "Trasferisci" identificato dall'icona con la doppia freccia
    (3) Inserire nel campo di testo l'interno o il nome dell'utente a cui si vuole trasferire la chiamata
    (4) Decidere se fare un trasferimento "Cieco" o "Consultativo"

URL parametrizzato
==================

L'utente ha la possibilità di poter invocare un URL parametrizzato in corrispondenza di una chiamata in arrivo.
L'URL viene automaticamente parametrizzato con i dati del chiamante ed è possibile "aprirlo" alternativamente
in quattro momenti distinti:

- mai
- quando la chiamata in arrivo sta squillando
- quando la chiamata in arrivo è stato risposta
- tramite un pulsante specifico presente nel box di gestione chiamata

L'URL viene configurato dall'amministratore che decide anche la lista degli utenti abilitati a tale funzione.

Conferenze audio
================

È una conferenza telefonica i cui partecipanti possono comunicare tra loro a voce, previo appuntamento.
Praticamente il sistema consente di estendere le caratteristiche della comunicazione telefonica a un numero
di persone superiore a due.
Qualsiasi utente può creare una conferenza e una volta fatto ne diviene automaticamente il moderatore,
che può eseguire alcune operazioni privilegiate, come ad esempio:

- far uscire selettivamente gli utenti
- terminare l'intera conferenza
- mettere in "muto/un-muto" selettivamente i singoli partecipanti o tutti con un unico click
- aggiungere nuovi utenti
- uscire/entrare dalla sua conferenza

Per creare una nuova conferenza:

1) chiamare il primo partecipante tramite chiamata "normale"
2) una volta instaurata la conversazione è sufficiente cliccare il relativo pulsante presente nel box di gestione chiamata
3) a questo punto una nuova conferenza è stata creata e vi appartiene solamente il destinatario della chiamata
4) un nuovo box grafico compare per poter gestire la conferenza stessa
5) ripetere il punto 1 e 2 per aggiungere il secondo partecipante e così via per altri
6) quando tutti gli utenti sono stati aggiunti, il moderatore può entrare nella sua conferenza tramite il pulsante "Entra"
7) a questo punto tutti possono parlare liberamente