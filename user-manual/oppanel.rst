========================
Posto Operatore Avanzato
========================

È l’applicazione sviluppata per il centralinista e consente di smistare le
chiamate in arrivo su una coda a diversi destinatari.
È presente all'interno di |product| ed è necessario avere il relativo permesso.

Chiamate da gestire
===================

Le chiamate da gestire arrivano su una coda presente nella parte sinistra di |product|.
In corrispondenza **dell'arrivo di una chiamata** l'operatore può:

- assegnare la chiamata ad un qualsiasi operatore libero tramite il drag&drop del mouse
- rispondere alla chiamata se è correntemente loggato in coda

Una volta che l'operatore ha **risposto** alla chiamata, può:

- assegnarla ad un qualsiasi operatore libero tramite il drag&drop del mouse
- metterla in attesa utilizzando il drag&drop sulla coda delle chiamate in attesa presente sotto quella delle chiamate in ingresso. In questo caso il drag&drop deve essere eseguito utilizzando l'apposito pulsante presente nel box di gestione chiamata.

Dalla lista delle **chiamate in attesa** è possibile:

- assegnare la chiamata ad un qualsiasi operatore libero tramite il drag&drop del mouse
- riprendere la chiamata cliccando l'apposito pulsante presente nella lista stessa

Entrambe le liste mostrano un contatore per sapere quante chiamate sono in coda o in attesa.

Per quanto riguarda la coda delle **chiamate in arrivo**, l'operatore può anche:

- entrare e uscire
- mettersi in stato di pausa